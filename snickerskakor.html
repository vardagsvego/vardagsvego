<!DOCTYPE html>
<html lang="sv">
<head>
  <meta charset="UTF-8">
  <meta name="viewport" content="width=device-width, initial-scale=1">
  <title>Vardagsvego Snickerskakor - veganska och glutenfria</title>
  <link rel="stylesheet" href="recept.css">
 <link rel="stylesheet" href="https://fonts.googleapis.com/css2?family=Helvetica+Neue&display=swap"> 
</head>
<body>
    <header>
            <div class="banner"> 
                <a href="https://vardagsvego.github.io/vardagsvego/">Vardagsvego</a>
            </div>
            <div class="topnav"> 
                <nav>
                    <a href="https://vardagsvego.github.io/vardagsvego/middag">Middag</a>
                    <a href="https://vardagsvego.github.io/vardagsvego/frukost">Frukost &amp; fika</a>
                    <a href="https://vardagsvego.github.io/vardagsvego/tips">Tips &amp; trix</a>
                </nav>
            </div>
    </header>

    <main>
        <h1>Snickerskakor - veganska och glutenfria</h1>
        <p>Detta blir en stor sats som täcker en normalstor ugnsplåt. Receptet kan halveras om du inte tänkt bjuda ett helt kompani.</p> 
        <p>Om du ska servera snickerskakorna till någon med celiaki (äkta glutenintolerans) bör du köpa 
            cornflakes från affärens glutenfria hylla. Special K innehåller gluten och ibland även mjölk - så kolla på 
            förpackningen om du ska bjuda en vegan. Byt den mörka chokladen mot mjölkchoklad om du ska bjuda barn.
        </p>
        <h2>Ingredienser</h2>
        <ul>
            <li>Jordnötssmör, 1 burk, ca 350 g</li>
            <li>Ljus eller vit sirap, 3 dl, om du använder sötat jordnötssmör kan du minska mängden sirap till 2.5 dl</li>
            <li>Socker, 2 dl - det blir gott med hälften muscovadosocker och hälften råsocker/strösocker, alternativt bara råsocker</li>
            <li>Kokos, 1 - 2 dl - kan uteslutas om du inte är sugen på kokos</li>
            <li>Salt, 1/2 tsk</li>
            <li>Cornflakes (eller Special K - se ovan), 2 liter</li>
            <li>Mörk choklad, 500 g</li>
            <li>Koksfett eller rapsolja, 2 msk - kan bytas mot samma mängd smör men då bli kakorna inte veganska</li>
            <li>Jordnötter till pynt, 1-2 dl - kan uteslutas</li>
            </ul>
        <h2>Gör så här</h2>
        <ol>
            <li>Lägg flingorna i en platspåse och krossa dem något med handen. Krossa den så mycket att de minskar med en tredjedel i 
                volym.
            </li>
            <li>Smält jordnötssmör, salt, sirap och socker i en kastrull med vid botten som rymmer minst 3 liter. Rör om hela tiden. 
                Sockret ska bara precis smälta - smeten ska inte koka.
            </li>
            <li>Ta av kastrullen från värmen och rör i de halvkrossade flingorna och eventuellt kokos.</li>
            <li>Tryck ut smeten jämt i en ugnsform. Pressa ordentligt mot botten så att ytan blir så jämn som möjligt.</li>
            <li>Hacka chokladen grovt och lägg i en bunke som tål mikro. Tillsätt kokosfett, rapsolja eller smör.</li>
            <li>Smält chokladblandningen genom att köra den i mikron på medelvärme i 10-30-sekunders-intervaller. 
                Kör den längre i början - kortare när den har börjat smälta.
                Rör om mellan varje intervall tills chokladen är helt smält.
            </li>
            <li>Häll chokladen över jordnötssmeten. Tilta plåten så blir chokladen jämt fördelad och ytan jämn.</li>
            <li>Strö över hela eller grovhackade jordnötter.</li>
            <li>Ställ svalt och skär i rutor. Eftersom kakorna är mäktiga kan du göra rutorna ganska små, 4 x 4 cm är lagom.
                 Pilla upp rutorna med hjälp av en osthyvel eller stekspade. Förvara i kylen i lufttäta burkar med bakplåtspapper mellan lagren.</li>
        </ol>
    </main>
      <footer class="site-footer">
      <p>© 2025 Maja Reichenberg &amp; Magnus Strömhäll - Alla rättigheter förbehållna.</p>
  </footer>
    </body>
</html>